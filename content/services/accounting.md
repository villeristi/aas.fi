---
title: 'Rakennuttamisen konsultointi'
date: 2018-11-18T12:33:46+10:00
icon: 'services/service-icon-1.png'
draft: false
featured: true
weight: 1
heroHeading: 'Rakennuttamisen konsultointi'
heroSubHeading: 'AV-ympäristöjen rakennuttaminen alusta loppuun'
heroBackground: 'services/service1.jpg'
---

AAS toimii AV-kumppaninasi tilaajan edunvalvojana koko rakennushankkeen ajan, hankesuunnittelusta luovutukseen

##	Hankesuunnittelu : 

AV-hankesuunnittelussa selvitetään kaikki hankkeeseen vaikuttavat tekijät ja tavoitteet. Käytännössä työvaiheeseen osallistuvat tarvittavat rakennuttajan sekä käyttäjän edustajat, joiden kanssa kanssa järjestelmien toiminnalliset vaatimukset saadaan kartoitettua. 

Hankesuunnitelmassa haemme tasapainoa tavoitteiden, kustannusten ja lähtökohtien välille. Lopullinen hankkeen koko ja laajuus, aikataulu, kustannukset peilaten budjettiin sekä toteutusmuoto saadaan määriteltyä. Saneerauskohteissa olemassa olevien järjestelmien tai niiden osien mahdollinen hyödyntäminen muutostöissä vaatii perusteellista kartoitusta, jotta voidaan varmistua, että järjestelmien osa-alueet täyttävät myös uudet vaatimukset. 

Hankesuunnitelman pohjalta voidaan tarvittaessa muodostaa suunnittelutyön kilpailutus. 

## Suunnitteluvaihe: 
	
Toimimme rakennuttajan edustajana av-suunnitteluvaiheessa ohjaamalla suunnittelua yhteistyössä sähkö, lvi ja rakennusautomaatio-suunnittelijoiden kanssa määritellyn lopputuloksen saavuttamiseksi. Seuraamme suunnitelmien pysymistä asetetuissa vaatimuksissa ja budjetissa,sekä kommentoimme suunnitelmia yhteistyössä rakennuttajan ja käyttäjän kanssa. 

## Hankintavaihe: 

Osallistumme av-tarjouspyyntöasiakirjojen valmisteluun sekä kilpailutuksen aikana tarvittaessa vastaamme tarjoajien tarjouspyyntöön kohdistuviin kysymyksiin. Otamme kantaa tarjousvertailussa laitteistojen ominaisuuksien ja toiminnallisuuksien osalta tarjouspyyntöjen vaatimusten täyttymiseen ja annamme suosituksen tarjouskilpailun voittajasta hankintapalveluille. 


## Toteutusvaihe: 

Työmaavalvontatehtävillä varmistetaan, että tekniset, aikataululliset, taloudelliset sekä lopputuloksen toiminnalliset tavoitteet saavutetaan. Toimimme työmaa-aikaisena valvojana yhteistyössä muiden valvontatahojen kanssa pitäen huolen av-suunnitelman toteutumisesta ja tarvittaessa otamme kantaa työmaalla tehtävien ratkaisuiden vaikutuksiin. Osallistumme luovutustarkastukseen sekä tarvittaessa järjestämme täydentävää käyttöopastusta käyttäjän henkilöstölle.  
